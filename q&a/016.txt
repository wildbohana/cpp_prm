2.6. Veb keširanje (proxy server) – objašnjenje i značaj. Uslovni GET

Web keširanje je proces koji pohranjuje kopiju web stranice na lokalnom računaru ili na serveru.
Za cilj ima da ispuni zahtev klijenta bez pristupa izvornom serveru.

Pretraživač ima opciju da usmeri HTTP zahteve ka proxy serveru.
Ako je objekat već keširan, proxy ga odmah isporučuje.
U suprotnom, obraća se izvornom serveru, isporučuje i pamti sadržaj.
Proxy se ponaša i kao klijent i kao server.

Upotreba keširanja ubrzava odgovor na zahtev korisnika, smanjuje saobraćaj ka globalnoj mreži i 
unapređuje ukupne performanse Interneta u smislu pristupa i pretraživanja web sadržaja.

Uslovni GET je metoda koja se koristi da se proveri da li je lokalna kopija web stranice ažurirana.
Proxy server navodi datum svoje kopije objekta u HTTP zahtevu.
Izvorni server, ako se traženi objekat nije promenio, vraća odgovor bez traženog objekta (praznu poruku).
