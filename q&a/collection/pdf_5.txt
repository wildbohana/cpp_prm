5.1. Razlika između kontrolne ravni unutar svakog rutera i logički centralizovane kontrolne ravni

Kontrolna ravan unutar svakog rutera obavlja rutiranje na osnovu lokalno poznatih informacija.
I prosleđivanje i rutiranje se obavlja unutar svakog rutera.
Komponenta za rutiranje unutar svakog rutera komunicira sa komponentama za rutiranje 
u ostalim ruterima kako bi se izračunale vrednosti za njihove tabele prosleđivanja.

Logički centralizovana ravan koristi globalnu kontrolu za rutiranje.
Udaljeni kontroler izračunava i distribuira tabele prosleđivanja ka svim ruterima.

---

5.2. Šta je zadatak rutiranja? Putanja. Trošak putanje. Algoritam rutiranja.

Zadatak rutiranja je da odredi putanju kojom će podaci putovati kroz mrežu, 
koristeći algoritam za određivanje najbolje putanje, koji se zasniva na trošku putanje.
Trošak putanje se odnosi na kriterijum koji se koristi za određivanje najbolje putanje, 
kao što je npr. minimalan broj skokova ili minimalna propusnost.
Algoritam rutiranja je algoritam koji se koristi za određivanje najbolje putanje 
(putanju najmanjeg troška između dva čvora).

---

5.3. Podela algoritama rutiranja

Centralizovani:
 - svi ruteri imaju informacije o svim vezama između čvorova i troškovima svih linkova
 - ruteri imaju potpuna, globalna saznanja o mreži
 - algoritmi "stanja linkova"
Decentralizovani:
 - ruter zna sve svoje susede i troškove linkova do svojih suseda
 - iterativni proces izračunavanja, razmena informacija sa susedima
 - algoritmi "vektora rastojanja"
Statički:
 - rute se menjaju veoma sporo
Dinamički:
 - rute se menjaju brže
 - periodično osvežavanje kao odgovor na promene troškova linka

---

5.4. Algoritam rutiranja zasnovan na stanju linkova (LS algoritam). Primer.

LS algoritam (Link-State Routing) je centralizovani algoritam rutiranja 
koji se zasniva na stanju linkova u mreži.
On koristi LS bazu podataka za određivanje putanje.
Primer LS algoritma je OSPF (Open Shortest Path First) protokol.

Dijkstrin algoritam:
 - svim čvorotima je poznata mrežna topologija i troškovi svih linkova
 - izračunava se putanja najmanjeg troška od jednog čvora (izvora) ka svim ostalim čvorovima
 - nakon k iteracija, poznate su putanje najmanjeg troška do k odredišnih čvorova

---

5.5. Algoritam rutiranja vektorom rastojanja (DV algoritam). Primer

DV algoritam (Distance Vector Rounting) je decentralizovani algoritam rutiranja koji se zasniva na vektoru rastojanja.
On koristi tabelu rastojanja za određivanje putanje.
Primer DV algoritma je RIP (Router Information Protocol).

Algoritam Bellman-Ford je algoritam za rutiranje po dužini vektora koji se koristi za 
pronalaženje najkraćeg puta između izvorišnog čvora i svih ostalih čvorova u mreži.
Algoritam izračunava najkraći put tako što iterativno opušta udaljenosti svih čvorova u mreži.
Algoritam radi tako što ponavljano ažurira vektor udaljenosti svakog čvora 
da bi održavao novu minimalnu udaljenost do određenog čvora.
Algoritam se nastavlja dok se vektori udaljenosti više ne ažuriraju, 
što ukazuje da je najkraći put pronađen.

---

5.6. Poređenje LS i DV algoritma

Složenost slanja poruka:
 - LS algoritam šalje O(NE) poruka
 - DV algoritam razmenjuje poruke samo između neposredno povezanih suseda

Vreme konvergencije:
 - LS algoritam može brzo konvergirati, ali može doći do oscilacija
 - DV algoritam može konvergirati sporo i može doći do petlji rutiranja, 
   kao i problema brojanja do beskonačnosti

Robustnost:
 - LS algoritam omogućava čvoru da izračuna vlastitu tabelu i 
   da objavi pogrešne troškove za jedan link povezan sa njim
 - DV algoritam može objaviti pogrešne putanje najmanjih troškova 
   do bilo kog odredišta i greška se može prostirati kroz čitavu mrežu

---

5.7. Pojam autonomnih sistema (AS). Zadaci rutiranja unutar AS i između AS

Autonomni sistemi (AS) (ili domeni) su mreže koje imaju 
sopstvenu politiku rutiranja i koje se nezavisno upravljaju.
Ruteri se organizuju u AS.
AS se prepozanju po svom globalno jedinstvenom broju AS.
Svi ruteri unutar jednog AS izvršavaju isti algoritam rutiranja i imaju informacije jedni o drugima.

Zadaci rutiranja unutar AS su da se odredi putanja za podatke unutar AS.
Zadaci rutiranja između AS su da se odredi putanja za podatke koji putuju između različitih AS.

---

5.8. Rutiranje unutar AS–OSPF protokola – koji algoritam koristi, kako se izvršava?

OSPF (Open Shortest Path First) protokol je algoritam rutiranja koji se koristi za rutiranje unutar AS.
On koristi LS algoritam i koristi se za određivanje putanje na osnovu najkraćeg puta.
OSPF se izvršava tako što se u mreži kreiraju LS baze podataka 
(topološka mapa celog AS, Dijkstra algoritam) i na osnovu njih se određuje putanja.

Ruter povremeno šalje poruke ka svim ostalim ruterima u AS da ih obavesti 
o trenutnom stanju, bez obzira da li se stanje likova promenilo.

---

5.9. OSPF troškovi linkova i napredne funkcije. Hijerarhijski OSPF.

OSPF troškovi linkova:
 - konfiguriše ih administrator mreže
 - troškovi svih linkova mogu biti jednaki ili obrnuto proporcionalni kapacitetu
 - postoje dva pristupa za rutiranje prema najmanjem trošku 
   (polazne vrednosti linkova, vrednosti postavljene u cilju upravljanja saobraćajem)

Napredne funkcije:
 - mogućnost provere autentičnosti OSPF poruka radi bezbednosti
 - dozvoljene višestruke putanje sa istim troškovima
 - više metrika troškova za različite nivoe TOS
 - integrisana podrška za unicast i multicast
 - hijerarhija OSPF unutar velikih AS-AS se hijerarhijski konfiguriše u zone

Hijerarhijski OSPF je proširenje OSPF protokola koji se koristi za upravljanje rutiranjem u mrežama.
Hijerarhijska arhitektura deli autonomni sistem u područja (zone), a svaka zona sadrži svoj OSPF algoritam za rutiranje linkova.
Granični ruter za zonu sumira rastojanje ka čvorovima unutar zone i obaveštava druge granične rutere o tome.
Ruter okosnice OSPF vrši rutiranje samo za okosnicu, dok granični ruter rutira saobraćaj između različitih zona.
Ova hijerarhijska struktura omogućava veću efikasnost, bezbednost i kontrolu u velikim mrežama.

---

5.10. Rutiranje između AS–BGP protokola – uloga, karakteristike

BGP (Border Gateway Protocol) je protokol za rutiranje između autonomnih sistema (AS) na internetu.
To je "lepak koji drži internet povezanim" i korišćen je od strane svih rutera na internetu.

BGP je decentralizovan i asinhron protokol koji koristi vektor rastojanja za rutiranje.
Uloga BGP-a je da izačuna stavku u tabeli prosleđivanja za odredište izvan AS-a.
U slučaju BGP, odredišta nisu računari već podmreže sa specifičnim prefiksom u CIDR šemi.

BGP omogućva ruterima da pribave informacije o dostupnosti podmreža 
do susednih AS-ova i da odrede "najbolju" rutu do određenih prefiksa.
To se postiže kombinacijom informacija o dostupnosti i politike rutiranja.

---

5.11. Pojam eBGP i iBGP veze. Šta se razmenjuje putem BGP sesije? BGP atributi i BGP rute.

BGP parovi rutera razmenjuju informacije uspostavljanjem TCP veza i slanjem BGP poruka preko njih (BGP veza).

eBGP (External Border Gateway Protocol) veze se odnose na veze između različitih AS.
iBGP (Internal Border Gateway Protocol) veze se odnose na veze unutar istog AS.
Informacije o dostupnosti se prenose korišćenjem i iBGP i eBGP veza.

BGP sesiju čine dva rutera koja razmenjuju BGP poruke preko polutrajne TCP veze.
Sesije se koriste za razmenu informacija o rutama između rutera.

BGP atributi su informacije koje se koriste za određivanje putanje.
Dva važna atributa:
 - AS-PATH  - sadrži spisak svih AS kroz koje je prošla objava za odgovarajući prefiks
 - NEXT-HOP - označava IP adresu interfejsa rutera kojim počinje AS-PATH (ruter u susednom AS)

---

5.12. Postupak objavljivanja BGP ruta.

Kada ruter u AS-u primi objavu BGP rute (koja se može objaviti putem eBGP ili iBGP veze), 
ruter će je prihvatiti i prosleđivati dalje svim ruterima unutar AS-a.
Zatim, zavisno od politike rutiranja, ruter može da šalje objavljenu BGP rutu 
ka ruterima mrežnog prolaza iz drugih AS-ova.
Nakon toga, ruter mrežnog prolaza će prosleđivati poruku o ruti 
do ostalih rutera u svom AS-u pomoću iBGP konekcije.

---

5.13. Pravljenje unosa u tabeli prosleđivanja – povezanost BGP i OSPF protokola

Povezanost BGP i OSPF protokola se odnosi na to da se OSPF koristi za rutiranje unutar AS, 
dok se BGP koristi za rutiranje između AS.

Pravljenje unosa u tabeli prosleđivanja podrazumeva dodavanje ruta u tabelu rutiranja 
kako bi se omogućilo prosleđivanje podataka.

---

5.14. BGP izbor rute. Rutiranje vrućeg krompira.

BGP izbor rute se odnosi na proces odabira najbolje rute za prosleđivanje podataka.

Ruter može da sazna više ruta ka prefiksu odredišta.
Tada će BGP primeniti određena pravila odbacujući pojedine rute na osnovu lokalnog prioriteta.
Od preostalih ruta se prvo bira ruta sa najkraćim atributom AS-PATH.
Zatim se bira ruta sa najbližim NEXT-HOP ruterom (rutiranje vrućeg krompira).
Ako i dalje ima više ruta, primenjuju se dodatni kriterijumi.

Rutiranje vrućeg krompira:
 - izabrati rutu sa najkraćim atributom AS-PATH
 - izabrati rutu sa najmanjim troškom do NEXT-HOP rutera
 - izabrati lokalni gateway ruter koji ima najmanji unutar-domenski trošak

---

5.15. BGP politika rutiranja pomoću objavljivanja

-- slika --

BGP politika rutiranja može se koristiti kako bi se odredilo koji ruteri će objavljivati i prihvatati BGP rute.

U primeru sa slike, ISP želi da rutira samo pakete poslate iz/ka njegovoj mreži korisnika 
(ne želi da prenosi tranzitni saobraćaj između drugih ISP-ova).

ISP objavljuje rutu Aw ka B i ka C.
Međutim, B ne objavljuje rutu BAw ka C, pošto ni C ni A i w nisu korisnici mreže B.
Tako C neće saznati za rutu CBAw.
Zbog toga će se C rutirati preko CAw (ne koristeći B).

X, koja je dvo-domna mreža (povezana preko dva različita posrednika), 
ne želi da rutira saobraćaj iz B poslat ka C.
Zato neće objavljivati ka B da poseduje rutu ka C.
X će funkcionisati kao pristupna mreža ako svojim susedima (B i C) 
objavi da nema putanje ni za jedno odredište osim sebe samog.

---

5.16. ICMP protokol – glavne funkcije i primena

ICMP (Internet Control Message Protocol) ima glavnu funkciju 
da omogući dijagnostiku mreže i signalizaciju grešaka.
Koristi se od strane hostova i rutera kako bi razmenjivali poruke na mrežnom nivou.

ICMP poruke se prenose unutar IP datagrama.
ICMP poruke: type, code, description.

Primena ICMP-a je u procesu testiranja dostupnosti resursa 
i određivanja razloga za eventualne probleme u mreži.

---

5.17. Ciljevi upravljanja mrežom. Opis glavnih elemenata za upravljanje mrežom

Autonomne sisteme (ili mreže) čini veliki broj hardverskih i sotverskih delova koji međusobno sarađuju.
Ti delovi su linkovi, komutatori, ruteri, računari, brojni protokoli koji usklađuju i kontrolišu njihov rad...

Upravljanje mrežom obuhvata postavljanje, spajanje i usklađivanje tih delova 
i ljudskog faktora za nadzor i testiranje kako bi se postigli zahtevi u realnom vremenu i kvalitet usluge, 
a sve uz razumne troškove.

Upravljački server - aplikacija uz aktivno učešće operatera kontroliše prikupljanje, 
obradu, analizu i prikazivanja informacija o upravljanju mrežom.
Upravljani uređaj - računar, ruter, komutator, modem...
Baza upravljačkih informacija - u njoj se prikupljaju informacije o svim upravljanim objektima unutar upravljanog uređaja.
Agent za upravljanje mrežom - proces koji se izvršava na svakom upravljanom uređaju i komunicira sa upravljačkim serverom.
Protokol za upravljanje mrežom - izvršava se između upravljačkog servera i upravljanog uređaja.

Ciljevi upravljanja mrežom su:
 - osigurati efikasnost mreže
 - osigurati stabilnost mreže
 - osigurati dostupnost mreže
 - osigurati da se podaci prenose sa što manje kašnjenja i gubitka
Glavni elementi za upravljanje mrežom su:
 - monitoring
 - konfiguracija
 - dijagnostika
 - upravljanje performansama

---

5.18. SNMP – protokol za upravljanje mrežom – karakterisitke i dva režima prenošenja poruka

SNMP (Simple Network Management Protocol) se koristi za upravljanje mrežom.
To je protokol aplikativnog nivoa.

Koristi se za prenošenje kontrolnih poruka i informacija između upravljačkog servera 
i agenata u upravljanim uređajima.

Najčešće radi u režimu "zahtev i odgovor".
Agent može samostalno da pošalje poruku serveru "poruka o prekidu" ukoliko se desi vanredni događaj.

Postoje dva režima prenošenja poruka SNMP-a:
 - režim jednostavnog prenošenja
 - režim sigurnog prenošenja
SNMP poruke se obično prenose preko UDP protokola (kao podaci unutar UDP datagrama).
